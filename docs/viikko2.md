Tämäkin viikko on ollut valitettavan hiljainen robotin väsäämisen suhteen. Joulun vietto vei oman aikansa eikä edistystä ole sen takia tapahtunut paljoa. Olen laittanut distron kuntoon ja toimivaksi, flashannut keskusyksikköön lejosin ja rakentanut robolle kouran, jolla pystyy heittelemään palloa. Kaikkea näitä varten olen kuluttanut paljon aikaa nettiä selaillen ja opiskellen aihetta. Flashaaminen ei onnistunut ongelmitta, koska en ollut tajunnut että se ylipäätään pitää tehdä. Tämän takia en heti päässyt siirtamään ohjelmia testiksi keskusyksiköön, mutta sekin tuli kokeiltua lopulta. Toinen syy edistymisen puutteeseen taitaa olla juurikin se, ettei kurssi innosta niin paljoa kun kaikki on opeteltava itse eikä missään ole kattavia ja kunnollisia ohjeita. Seuravalla viikolla minun pitäisi kirjoittaa robolle pallon heittotoiminto ja rakentaa pallon vastaanottava kori. Samalla pitäisi alkaa miettiä pallon tähtäystä ja toisen robon tunnistamista. Kuitenkin olisi tärkeintä saada jotain toimivaa aikaiseksi, sillä olen melko pahasti jäljessä. Ehkä pieni paniikki toimii motivaattorina tässä projektissa. 
